---
title: "Yleiset säännöt"
date: 2018-08-15T22:39:36+03:00
categories: ["säännöt"]
---
## Hiljaisuus

Kolme asiaa tapahtuu kello 22:00 tai jälkeen.

### Pesukone
Pesukoneen ohjelman on päätyttävä kello 22:00. *Pesukone saattaa häiritä naapureita.*

### Kohtelias hiljaisuus
Noin 22:00 aikaan on oltava tietoinen siitä, ketkä saattavat olla jo nukkumassa. Jos makuuhuone on kello n. 22:00 aikaan kiinni eikä valoja pala, voi olettaa että huoneessa asuva henkilö on jo nukkumassa. Huomioi toista ja käytä maalaisjärkeä. Älä läimäyttele ovia ja käytä mielummin sitä vessaa, minkä viereisessä makuuhuoneessa ei vielä nukuta jne.

Kohtelias hiljaisuus ei ole vain hiljaisuussääntö nukkumista varten, vaan myös rauhoittumista varten. Kello 22:00 ei ole siis kiveen hakattu aika. Asukkaiden on joustettava sen mukaan, kuinka näkee muiden käyttäytyvän. Jos joku on jo kello 21:00 valmistautumassa nukkumaan ja rauhoittumassa, kannattanee jättää väliin kovaääniset aktiviteetit ainakin yleisissä tiloissa.

Esimerkkejä:

  - jos **Suvi** nukkuu, käytä mielummin isoa vessaa
  - jos **Miikael** nukkuu, ei käytetä olohuonetta tai pidetä valoa eteisen tilassa turhaan
  - jos **Gredu** tai **Anshul** nukkuvat, sulje suihkuhuoneen ovi hellemmin ja käytä olohuoneen valoja vain pikaisesti

jne.

### Hiljaisuuden julistaminen
Kello 22:00 jälkeen kuka tahansa saa vaatia hiljaisuutta **ilman, että tästä aiheutuu kaunaa**. Jos hiljaisuutta ei vaadita, ei sitä myöskään ole.

Pääsääntöisesti naapurit ovat olleet melkoisen suopeita kovallekin melulle ja juhlinnalle.

Kannattaa jo ennakkoon vaatia hiljaisuutta esimerkiksi Kommuunin yhteisessä WhatsApp-ryhmässä, jos tietää että on menossa aikaisin nukkumaan. Myöskin toiseen suuntaan kannattaa ilmoitella, eli jos kovaäänisyys jatkuu yli kello 22:00. *esim. videotykin käyttö menee yli kello 22:00*

### Hiljaisuuden poikkeukset

Hiljaisuuspoikkeuksia on vain kaksi. Nämä ovat Kommuunin isot juhlat, eli halloween ja pikkujoulu. Tällöin hiljaisuus siirretään edemmäs, mutta ei kuitenkaan yli keskiyön. Tästä siirroksesta on muistutettava vielä erikseen vielä Kommuunin WhatsApp-ryhmässä. **Näissä juhlissa ei voi vaatia tai julistaa hiljaisuutta kello 22:00 jälkeen.** Juhlat kuitenkin loppuvat aina viimeistään keskiyöllä.

Muista juhlista, jotka menevät yli hiljaisuuden, on erikseen saatava jokaiselta Kommuunin asukkaalta lupa.

## Tiskit
Likaisten tiskien säilytys keittiössä on kielletty. **Jos et pysty pesemään asitioitasi välittömästi, vie ne omaan huoneeseesi.** *Yleensä oma sotku ei häiritse, mutta toisen sotku kummasti pistää häiritsemään.*

Poikkeuksen tähän sääntöön saa tehdä vain, jos on ei-kommuunilainen kaveri kylässä. Tällöin saa jättää tiskit huomiselle, jos seurustelukiireissään ei pysty tiskaamaan.

## Ruuan säilöntä
Kattilat ja pannut ovat pääsääntöisesti tarkoitettu ruuan valmistamiseen, ei säilyttämiseen. Ruokaa saa säilyttää pannuissa ja kattiloissa ainostaan, jos ruokaa on sen verran, etä se ei mahdu mihinkään säilytysrasiaan. Jos ruuan tai juoman haluaa jakaa FFA:na kaikille, tulee se se asettaa tarjoilulle tarkoitettuun kulhoon tai juomakannuun keittiön pöydälle. *Tämä sääntö on olemassa esteettissistä syistä.*

Viimeinen henkilö, joka kuluttaa kulhossa olevan FFA-ruuan tai juomakannussa olevan FFA-juoman, tulee pestä kyseinen astia.

## Henkilökohtainen hygienia
**Jokaisen asukkaan on huolehdittava omasta hygieniastaan.**

Pöntön kansi on pidettävä kiinni pönttöä vedettäessä. Kädet on pestävä tarpeittensa jälkeen. 

## Pullopantit
Pantilliset pullot kerätään keittiössä. Kaikki panteista tulevat tuotot menevät [kommuunipankille]({{< ref "/sopimus/kommuunipankki.md" >}}). Myös juhlista tulevat pantit menevät kommuunipankkiin ns. juhlaverona.

## Videotykin käyttö
Valkokangas on aina vedettävä ylös, kun videotykkiä ei käytetä.

Videotykin saa varata. Varaukset ilmoitetaan Kommuunin WahtsApp-ryhmässä. Käyttöoikeus videotykkiin on ensisijaisesti Kommuunin asukkailla ja käyttäjien määrän mukaan.

## Maalaisjärjen käyttö on sallittu
Käytetään sitten myös maalaisjärkeä, ettei jokaisesta pienestä yksityiskohdasta tarvitse säännöissä mainita.

<!-- ## Poikkeussäännöt -->
<!-- Poikkeussäännöt ylittävät perussäännöt, ja ovat aina väliaikaisia. Kun poikkeussääntö luodaan, merkitään henkilö ja tarpeen mukaan myös syy, jonka takia sääntö on olemassa. Henkilö merkitään siitä syystä, että tiedetään milloin tämä sääntö voidaan purkaa, kun hän muuttaa pois kommuunista. On myös mahdollista, että poikkeussääntö kirjoitetaan joskus perussääntöihin, jos se on koettu olevan hyvä sääntö. -->
<!--  -->
<!-- Tällä hetkellä ei ole poikkeussääntöjä. -->
