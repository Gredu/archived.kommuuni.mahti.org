---
title: "FFA kaikille yhteiset"
date: 2018-08-17T04:38:19+03:00
categories: ["säännöt"]
---
Kaikille yhteiset kulutettavat tuotteet:

  - yleisten tilojen lamput
  - suola
  - vessapaperi
  - tiskiaine
  - käsisaippua
  - yleiset pesuaineet
  - folio
  - uunipaperi / voipaperi
  - laastarit

Makuuhuoneissa olevat lamput ovat henkilökohtaisia. Kommuunipankki ei kustanna näitä.

Kaikkien muiden käytössä olevat asiat, joita ei ole lueteltu, on merkittävä kirjaimin **FFA (Free For All)**. Jos jokin esine, tavara tai kulutettava tuote on merkitty FFA-merkillä, sillä ei enää ole omistajaa. Omistajuutta ei voi palauttaa, eikä uutta omistajaa voi merkitä. Pääsyä FFA-merkittyihin tuotteisiin ei saa rajoittaa. *Esimerkiksi yleisessä jaossa olevaa sipsipussia ei saa viedä omaan huoneeseen, ja näin estää muiden mahdollisuutta nauttia sipseistä.*

FFA-tuotteita saa "yksityistää" makuuhuoneeseen esimerkiksi silloin, kun haluaa hengailla omassa huoneessaan kavereiden tai jonkun toisen kommuunin asukkaan kanssa. FFA-tuotteet on kuitenkin palautettava mahdollisimman nopeasti takaisin yleiseen käyttöön. Yksinkertaistettuna FFA-tuotteita saa käyttää yksin tai yhdessä yleisissä tiloissa, mutta ei milloinkaan yksin omassa huoneessa.

Kommuunissa on alueita, missä tuotteet ovat kaikkien käytössä, vaikka ne eivät olisikaan suojattu nimimerkeillä. Nämä alueet ovat:

  - keittiön pöytä
  - suihkuhuoneessa ylin hylly hyllykössä
  - jääkaapin kaksi alinta hyllyä
  - maustehylly
  - säilytystilat
    - kaksi keskimmäistä hyllyä maustehyllyn vasemmalla puolella
    - ylin hylly maustehyllyn oikealla puolella

... Tai erikseen merkityissa FFA alueissa. FFA alueella tavaralla ei tarvitse olla FFA merkintää ollakseen FFA. Älä kuitenkaan siirrä näitä tavaroita yksityiselle tilalle ja näin varasta tuotetta itsellesi. Muut eivät voi mitenkään tietää, että tuote on tarkoitettu yhteiseen käyttöön, jos sitä pidetään yksityisellä alueella.

Riisinkeittimeen jätetty jäähtynyt riisi on kaikkien käytettävissä.
