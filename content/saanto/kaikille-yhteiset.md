---
title: "FFA kaikille yhteiset"
date: 2018-08-17T04:38:19+03:00
categories: ["säännöt"]
---
Kaikille yhteiset kulutettavat tuotteet:

  - yleisten tilojen lamput
  - suola
  - vessapaperi
  - tiskiaine
  - käsisaippua
  - yleiset pesuaineet
  - folio
  - uunipaperi / voipaperi
  - laastarit
  - paristot
  - tulitikut
  - kynttilät

Makuuhuoneissa olevat lamput ovat henkilökohtaisia. Kommuunipankki ei kustanna näitä.

Kaikkien muiden käytössä olevat asiat, joita ei ole lueteltu, on merkittävä kirjaimin **FFA (Free For All)**. Jos jokin esine, tavara tai kulutettava tuote on merkitty FFA-merkillä, sillä ei enää ole omistajaa. Omistajuutta ei voi palauttaa, eikä uutta omistajaa voi merkitä. Pääsyä FFA-merkittyihin tuotteisiin ei saa rajoittaa. *Esimerkiksi yleisessä jaossa olevaa sipsipussia ei saa viedä omaan huoneeseen, ja näin estää muiden mahdollisuutta nauttia sipseistä.*

FFA-tuotteita saa "yksityistää" makuuhuoneeseen esimerkiksi silloin, kun haluaa hengailla omassa huoneessaan kavereiden tai jonkun toisen kommuunin asukkaan kanssa. FFA-tuotteet on kuitenkin palautettava mahdollisimman nopeasti takaisin yleiseen käyttöön. Yksinkertaistettuna FFA-tuotteita saa käyttää yksin tai yhdessä yleisissä tiloissa, mutta ei milloinkaan yksin omassa huoneessa.

**Kaikki keittön pöydälle jätetyt kulutettavat tuotteet ovat kaikkien kommuunilaisten käytössä. Näitä ei tarvitse erikseen merkitä FFA kirjaimin.**

Pakastimen alin hylly on kaikkien käytössä. Jos tuotteella ei tässä hyllyssä ole nimimerkkiä, se on kaikkian käytettävissä. Jääkaapissa ylin hylly on FFA-alue, eli kaikki tuotteet ylimmässä hyllyssä on kaikkien käytettävissä. Jääkaapin alin hylly on myös FFA-alue, mutta siellä voi pitää nimimerkillä omia eineksiä siten, etteivät muut voi niitä käyttää.

Maustehyllyn kaikki mausteet ovat FFA, jos nimimerkkiä ei ole.

Riisinkeittimeen jätetty riisi on kaikkien käytettävissä.

Vielä lyhyenä yhteenvetona. Täysin FFA-alue:

  - jääkaapin ylin hylly
  - keittiön pöytä

Ja FFA-alue, mutta nimimerkillä on mahdollista suojata:

  - lääkehylly pienessä vessassa
  - jääkaapin alin hylly
  - maustehylly
  - säilytystilat
    - kaksi ylintä hyllyä maustehyllyn vasemmalla puolella
    - ylin hylly maustehyllyn oikealla puolella
