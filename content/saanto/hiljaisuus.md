---
title: "Hiljaisuus"
date: 2019-11-28T14:33:53+02:00
categories: ["säännöt"]
---
## Kohtelias hiljaisuus
Kello 21:00 jälkeen on rauhoittumisen aika. Kovaäänistä aktiviteettia on vältettävä, mikäli asukkaita on huoneissaan rauhoittumassa nukkumista varten. Kello 21:00 jälkeen on huomioitava muita. On käytettävä omaa harkintaa sen mukaan, miten kovaäänistä melua on hyvä pitää.

## Hiljaisuuden julistaminen
Kello 22:00 jälkeen on hiljaisuus, ellei ole ilmiselvää, että kaikki asukkaat ovat hereillä, muualla tai valmistautumassa nukkumaan. Jos on epäonnistuttu ottamaan huomioon muut, voi kuka tahansa asukas vaatia hiljaisuutta kymmenen jälkeen.

Pääsääntöisesti naapurit ovat olleet melkoisen suopeita kovallekin melulle ja juhlinnalle.

Jos on tarvetta pitää melua kello 22:00 jälkeen, on siitä pyydettävä lupa WhatsApp-ryhmässä. Kello 22:00 jälkeen ei saa meluta, jos yksikin asukkaasta haluaa hiljaisuutta. Tässäkin on muistettava, että kohtelias hiljaisuus alkaa jo 21:00.

## Pesukone
Pesukoneen ohjelman on päätyttävä kello 22:00.

Pesukone saa olla toiminnassa taas aamulla kello 06:00 lähtien.
