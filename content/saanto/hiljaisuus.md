---
title: "Hiljaisuus"
date: 2019-11-28T14:33:53+02:00
categories: ["säännöt"]
---
## Kohtelias hiljaisuus
Kello 21:00 jälkeen on rauhoittumisen aika. Kovaäänistä aktiviteettia on vältettävä, mikäli asukkaita on huoneissaan rauhoittumassa nukkumista varten. Kello 21:00 jälkeen on alettava huomioimaan muita. On siis käytettävä omaa harkintaa sen mukaan, miten kovaäänistä melua on hyvä pitää.

Esimerkkejä:

  - jos **Suvi** nukkuu, käytä mielummin isoa vessaa
  - jos **Miikael** nukkuu, ei käytetä olohuonetta tai pidetä valoa eteisen tilassa turhaan
  - jos **Gredu** tai **Anshul** nukkuvat, sulje suihkuhuoneen ovi hellemmin ja käytä olohuoneen valoja vain pikaisesti

jne.

## Hiljaisuuden julistaminen
Kello 22:00 jälkeen kuka tahansa saa vaatia hiljaisuutta **ilman, että tästä aiheutuu kaunaa**. Jos hiljaisuutta ei vaadita, ei sitä myöskään ole.

Pääsääntöisesti naapurit ovat olleet melkoisen suopeita kovallekin melulle ja juhlinnalle.

Kannattaa jo ennakkoon vaatia hiljaisuutta esimerkiksi Kommuunin yhteisessä WhatsApp-ryhmässä, jos tietää että on menossa aikaisin nukkumaan. Myöskin toiseen suuntaan kannattaa ilmoitella, eli jos kovaäänisyys jatkuu yli kello 22:00. *esim. videotykin käyttö menee yli kello 22:00*

Mikäli joku vaatii hiljaisuutta, on kovaäänistä melua vältettävä ja valoja käytettävä siten, ettei se aiheuta haittaa. Vaikka kukaan ei hiljaisuutta vaadi, on kuitenkin Kohtelias hiljaisuus aina voimassa.

## Hiljaisuuden poikkeukset

Hiljaisuuspoikkeuksia on vain kaksi. Nämä ovat Kommuunin isot juhlat, eli halloween ja pikkujoulu. Tällöin hiljaisuus siirretään edemmäs, mutta ei kuitenkaan yli keskiyön. Tästä siirroksesta on muistutettava vielä erikseen vielä Kommuunin WhatsApp-ryhmässä. **Näissä juhlissa ei voi vaatia tai julistaa hiljaisuutta kello 22:00 jälkeen.** Juhlat kuitenkin loppuvat aina viimeistään keskiyöllä.

Muista juhlista, jotka menevät yli hiljaisuuden, on erikseen saatava jokaiselta Kommuunin asukkaalta lupa.

## Pesukone
Pesukoneen ohjelman on päätyttävä kello 22:00. *Pesukone saattaa häiritä naapureita.*

Pesukone saa olla toiminnassa taas aamulla kello 06:00. *Asetettu **Anshulia** varten, muuten 05:00.*
