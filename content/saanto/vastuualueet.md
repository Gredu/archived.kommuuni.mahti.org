---
title: "Vastuualueet"
date: 2018-08-15T22:38:05+03:00
categories: ["säännöt"] 
---
Kommuuni toimii vastuuperiaatteella. Melkein jokaisella asukkaalla on oma vastuualueensa, jota asukkaat johtavat autonomisesti. Vastuussa oleva asukas voi luoda omia sääntöjä alueellaan. Hän myös valvoo, että sääntöjä noudatetaan.

Vastuuhenkilö voi määrätä asukkaan siivoamaan omat sotkunsa.

Vastuualueet:

  - vessa ja suihkuhuone - {{< role toilets >}}
  - yleiset tilat ja keittiön lattia - {{< role public >}}
  - keittiö, mutta ei lattia - {{< role kitchen >}} 
  - meta - {{< role leader >}}
  - tukija - {{< role support >}}

**Yleisen tilojen vastaava siivoaa myös keittiön lattian.**

**Jokaisen asukkaan tulee käyttää vähintään kaksi tuntia siivoamiseen, mutta enintään 4 tuntia.**

Vastuualue ei tarkoita sitä, että ainoastaan siivoaa kyseistä aluetta. Vastuualue tarkoittaa myös johtamista, delegoimista ja sääntöjen valvontaa vastuualueella. Uusia sääntöjä saa luoda helpottamaan alueen puhtaanapidossa ja viihtyvyydessä. Jos huomaa tekevänsä yli neljä tuntia kuukaudessa siivoushommia, kannattaa pyrkiä asettamaan uusia sääntöjä, jotka pitävät vastuualueen paremmin puhtaana ja työmäärän kohtuullisena. Lisäapua voi hakea muilta.

Vastuualueen lisäksi on tehtävä [yleisiä tehtäviä]({{< ref "/saanto/arkitehtavat.md" >}}). Näistä tehtävistä ei lasketa tunteja kotitöihin. Jos jokin yleisten tehtävien tehtävistä tapahtuu vastuualueella, on vastuuhenkilön vain osittain hoidettava ne. Vastuuhenkilö pitää huolta, että kaikki tekevät suunnilleen yhtä paljon yleisiä tehtäviä vastuualueellaan.

Vastuuhenkilö huolehtii siitä, että vastuualueen siistiminen on delegoitu jollekin asukkaalle silloin kun vastuuhenkilö on itse poissa Kommuunista. **Vastuu ei siirry, vaikka henkilö on poissa kommuunissa.** Vastuussa oleva henkilö pitää huolta, että delegoitu henkilö hoitaa ja tietää työnsä. 

Vastuuhenkilö huolehtii vastuualueellaan seuraavista asioista:

  - hygienia
  - esteettisyys
  - sääntöjen valvominen
  - korjaa tai delegoi korjaustyöt

Käytännössä vastuuhenkilö pitää huolta vastuualueensa viihtyvyydestä.

## Vastuualueen siivousrutiinit ja tehtävät
Asukkaat päättävät itse siivousrutiineista ja ajankohdista. Jos rutiinia ei ole, tässä hyväksi todettu tapa:

  - päivittäiset piensiivoukset ja valvonta, jos on tarvetta
  - perussiivous kerran kahdessa viikossa
  - isompi siivous kerran kolmen kuukauden aikana

Isompiin hommiin kannattaa ottaa muita avuksi.

### Keittiö
Perusrutiineihin kuuluu 

  - puhdistaa kaikki tasot
  - puhdistaa kaappien ulkopinnat, jos näkyy roiskeita tai muuta likaa
  - pitää mikro ja leivänpaahdin puhtaana

Isommat tehtävät:

  - jääkaapin ja pakastimen sisäinen hygienia ja siisteys

### Yleiset tilat
Perusrutiineihin kuuluu

  - imurointi (muista myös ulkorapussa oleva matto ja komerovaraston käytävä)
  - pintojen siistiminen (pölyt, tahrat jne.)

Isommat tehtävät:

  - sohvan ja kaappien alta siivoaminen
  - reunalistojen pölykerroksien pyyhkiminen
  - ovien päällystöjen siivoaminen
  - ovenkahvojen pyyhkiminen
  - tuhkien tyhjentäminen takasta (menee tavalliseen roskikseen, ei bioon)

Yleistentilojen vastaavan kannattaa pitää mielessä, että edellä lueteltu lista on hyvin suppea. Kommuuniin yleiset tilat ovat isoja, eikä kaikkea tehtäviä ole mielekästä luetella. Yleisen tilojen vastaavan tulee varautua ottamaan vastuuta myös yllättävistä asioista.

### Vessa ja suihkuhuone
Perusrutiineihin kuuluu

  - pönttöjen pesu
  - lattioiden pesu
  - tasojen ja lavuaarien pesu

Isommat tehtävät:

  - katon homeen poistaminen
  - kaikkien kaappien puhdistaminen sisältä

## Erilaisia tapoja osallistua kommuunin siisteyteen ja hyvinvointiin
Asukkailla on vapaus valita millä tavalla kontribuoi kommuuniin. Vastuuperiaate on yksi tapa ja hyvin omaksuttuna tehokkain. Muita tapoja on esim. valvottu rutiinisiivous ja itsensä pois ostaminen.

Valvotussa rutiinisiivouksessa asukas merkitsee kommuunikalenteriin milloin on tehnyt rutiinisiivouksen. Seuraava rutiinitehtävä tapahtuu aina kahden viikon päästä +1 tai -2 päivien sisällä ja se merkitään kalenteriin. Asukas ei ole vastuussa mistään alueesta. Alueen vastuu siirtyy kommuunijohtajalle, mutta hänen tehtäväkseen jää vain valvoa, että rutiinisiivous tehdään aikataulutetusti.

Jos siivoaminen ei nappaa, voi vaihtoehtoisesti ostaa itsensä ulos velvollisuuksista 20 eurolla kuukausi. Sopimuksen on kestettävä vähintään puoli vuotta. Tämä tulo jaetaan sen mukaan, miten monta vastuuhenkilöä ja maksajia kommuunissa on. Tämä sovitaan tapauskohtaisesti.

Vaikka asukas olisikin ostanut itsensä ulos vastuusta ja rutiinisiivouksesta, hänen on silti tehtävä [arkitehtäviä]({{< ref "saanto/arkitehtavat.md" >}}) ja siivottava omat sotkunsa.

Itsensä pois ostanut on nimikkeellä "tukija".

Kommuunissa on oltava vähintään yksi henkilö, joka ottaa vastuun.
