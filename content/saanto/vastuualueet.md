---
title: "Vastuualueet"
date: 2018-08-15T22:38:05+03:00
categories: ["säännöt"] 
---
Kommuuni toimii vastuuperiaatteella. Melkein jokaisella asukkaalla on oma vastuualueensa, jota asukkaat johtavat autonomisesti. Vastuussa oleva asukas voi luoda omia sääntöjä alueellaan. Hän myös valvoo, että sääntöjä noudatetaan.

Vastuuhenkilö voi määrätä asukkaan siivoamaan omat sotkunsa.

Vastuualueet:

  - vessa ja suihkuhuone - {{< role toilets >}}
  - yleiset tilat ja keittiön lattia - {{< role public >}}
  - keittiö, mutta ei lattia - {{< role kitchen >}} 
  - meta - {{< role leader >}}
  - tukija - {{< role support >}}

**Yleisen tilojen vastaava siivoaa myös keittiön lattian.**

**Jokaisen asukkaan tulee käyttää vähintään kaksi tuntia siivoamiseen.**

Vastuualue ei tarkoita sitä, että ainoastaan siivoaa kyseistä aluetta. Vastuualue tarkoittaa myös johtamista, delegoimista ja sääntöjen valvontaa vastuualueella. Uusia sääntöjä saa luoda helpottamaan alueen puhtaanapidossa ja viihtyvyydessä. Jos huomaa tekevänsä reilusti yli kaksi tuntia kuukaudessa siivoushommia, kannattaa pyrkiä asettamaan uusia sääntöjä, jotka pitävät vastuualueen paremmin puhtaana ja työmäärän kohtuullisena. Lisäapua voi hakea muilta.

Vastuualueen lisäksi on tehtävä [yleisiä tehtäviä]({{< ref "/saanto/arkitehtavat.md" >}}). Jos jokin yleisten tehtävien tehtävistä tapahtuu vastuualueella, on vastuuhenkilön vain osittain hoidettava ne. Vastuuhenkilö pitää huolta, että kaikki tekevät suunnilleen yhtä paljon yleisiä tehtäviä vastuualueellaan.

Vastuuhenkilö huolehtii siitä, että vastuualueen siistiminen on delegoitu jollekin asukkaalle silloin kun vastuuhenkilö on itse poissa Kommuunista. **Vastuu ei siirry, vaikka henkilö on poissa kommuunissa.** Vastuussa oleva henkilö pitää huolta, että delegoitu henkilö hoitaa ja tietää työnsä. 

Vastuuhenkilö huolehtii vastuualueellaan seuraavista asioista:

  - hygienia
  - esteettisyys
  - sääntöjen valvominen
  - korjaa tai delegoi korjaustyöt

Vastuuhenkilö pitää huolta vastuualueensa viihtyvyydestä.

## Vastuualueen siivousrutiinit ja tehtävät
Asukkaat päättävät itse siivousrutiineista ja ajankohdista. Jos rutiinia ei ole, tässä hyväksi todettu tapa:

  - päivittäiset piensiivoukset ja valvonta, jos on tarvetta
  - perussiivous kerran kahdessa viikossa
  - isompi siivous kerran kolmen kuukauden aikana

Isompiin hommiin kannattaa ottaa muita avuksi.

## Tehtävien kirjaus 

Kaikki Kontulan Kommuuniin liittyvät työt kirjataan jääkaapissa olevaan listaan. Tässä listassa on tekijän tai tekijöiden nimet, tehtäväkuvaus ja arvioitu työhön mennyt aika.

Työaika merkitään viidentoista minuutin tarkkuudella ja pyöristetään aina alaspäin. Esimerkiksi 22 minuutin työ pyöristetään 15 minuuttiin, ja 37 minuutin työ 30 minuuttiin. Saman päivän aikoja voi yhdistää. Jos aamulla kommuuniin pyykkien pesemiseen meni 5 minuuttia ja illalla kuivaus ja viikkaus 10 minuuttia, voidaan työaika yhdistää 15 minuuttiin ja saada tällä tavalla merkinnän.

Omien tehtävien ohella voikin olla järkevää tehdä [yleisiä tehtäviä]({{< ref "/saanto/arkitehtavat.md" >}}) täydentämään työaikoja seuraavaan viiteentoista minuuttiin.

Kommuunijohtajan on vaihdettava tehtävälista joka kuukausi ja laskettava yhteen työmäärät. Asukkaita voidaan määrätä maksamaan toisille asukkaille palkkaa tehdystä työstä, jos kommuunissa työmäärä ei ole jakautunut reilusti. Maksu tapahtuu kommuunipankin kautta, jotta hyvitykset saadaan alta pois äkkiä ja kommuunipankki jää velkoajaksi.

**Bion viemisestä, eikä oman makuuhuoneen siivoamisesta lasketa työaikaa. Myöskään omien sotkujen siivoamisesta ei lasketa aikaa.**

## Siivouspalkkiot

Asukkaalta voidaan maksimissaan vaatia 20 euroa kuukaudessa toisen tekemästä työstä. Jos asukas tekee 2 tuntia tai enemmän töitä, häneltä ei vaadita korvausta.

Tehtävälistan avulla voidaan laskea kuka on kenellekin velkaa. Esimerkiksi, jos A on tehnyt B:n alueella 15 minuuttia työtä ja B ei ole tehnyt ollenkaan töitä, on B:n maksettava A:lle 2,5 euroa. **15 minuuttia vastaa siis 2,5 euroa.**

Mitä enemmän asukas tekee töitä, sitä enemmän hän on suojassa hyvitysmaksuista. Jos A on tehnyt töitä 75 minuuttia B:n alueella ja B on tehnyt töitä tunnin, saa A B:ltä hyvitystä 10 euroa, eikä 12,5 euroa, vaikka A olikin tehnyt enemmän töitä kuin tunnin.

Yleisten tehtävien tapauksissa, eli tehtävät, jotka ei eivät tunnu kuuluvan kenellekään, veloitetetaan tasaisesti jokaiselta asukkaalta.

## Itsensä pois ostaminen vastuualueista

Jos tehtävien kirjaus ja hyvitysmaksujen maksaminen ahdistaa, voi valita olevansa kommuunin tukija. Tämä henkilö maksaa kuukaudessa 20 euroa kommuunipankkiin, mutta hän ei ole vastuussa mistään alueesta. Kommuunissa saa olla enintään kaksi tukijaa.
