---
title: "Vastuualueet"
date: 2018-08-15T22:38:05+03:00
categories: ["säännöt"] 
---
Kommuuni toimii vastuuperiaatteella. Melkein jokaisella asukkaalla on oma vastuualueensa, jota asukkaat johtavat autonomisesti. Vastuussa oleva asukas voi luoda omia sääntöjä alueellaan. Hän myös valvoo, että sääntöjä noudatetaan.

Vastuuhenkilö voi määrätä asukkaan siivoamaan omat sotkunsa.

*Esimerkiksi pakastimen puhtaanapito ja ajoittaiset sulattamiset kuuluvat keittiövastaavalle, mutta tähän hän voi pyytää apuvoimia. Jos lamppu on hajonnut yleisissä tiloissa, yleisten tilojen vastaava hankkii ja vaihtaa lamput. Jos suihkuhuoneen kattoon alkaa ilmaantua mustia läikkiä, vessavastaava pitää huolta, että se siivotaan. Eli perussiivouksen lisäksi on joskus tehtävä jotain vähän poikkeavaakin.*

Vastuualueet:

  - vessa ja suihkuhuone - {{< role toilets >}}
  - yleiset tilat ja keittiön lattia - {{< role public >}}
  - keittiö, mutta ei lattia - {{< role kitchen >}} 
  - nakkikone, henkilöä saa käyttää auttamaan tehtävissä, ja hän saa myös kuukausittain tehtäviä - {{< role general >}}
  - meta - {{< role leader >}} *kommuunipankki, vuokrasopimukset, uusien asukkaiden haku, paperihommat, dokumentaatiot, johtaminen, jne.*

*Yleisen tilojen vastaava joutuu siivoamaan myös keittiön lattian, koska on helpompaa hoitaa kerralla kaikki lattiat. Lika myös leviää keittiön lattiasta muualle asuntoon, tai yleisistä tiloista keittiöön, jos lattioita ei imuroida ja pestä samaan aikaan.*

**Jokaisen asukkaan tulee käyttää vähintään kaksi tuntia siivoamiseen, mutta enintään 4 tuntia.** *Tämä määrä kotitaloustyötä on keskimäärää huomattavasti pienempi, kuin mitä normaalissa perheessä käytetään aikaa.* Mikäli 4 tuntia ylittyy, olet tehnyt liikaa töitä. Käy tällöin puhumassa {{< role leader >}}lle.

Vastuualue ei tarkoita sitä, että pelkästään siivoaa kyseistä aluetta. Vastuualue tarkoittaa myös johtamista, delegoimista ja sääntöjen valvontaa vastuualueella. Uusia sääntöjä saa luoda helpottamaan alueen puhtaanapidossa. Erityisesti jos huomaa tekevänsä yli neljä tuntia kuukaudessa siivoushommia, kannattaa pyrkiä asettamaan uusia sääntöjä, jotka pitävät vastuualueen paremmin puhtaana ja työmäärän kohtuullisena. Lisäapua ensisijaisesti haetaan {{< role general >}}lta. Hän on käytettävissä erilaisiin tehtäviin.

Vastuualueen lisäksi on tehtävä [yleisiä tehtäviä]({{< ref "/saanto/arkitehtavat.md" >}}). Näistä tehtävistä ei lasketa tunteja kotitöihin. Jos jokin yleisten tehtävien tehtävistä tehdään vastuualueella, on vastuuhenkilön vain osittain hoidettava ne. Vastuuhenkilö pitää huolta, että kaikki tekevät suunnilleen yhtä paljon yleisiä tehtäviä vastuualueellaan.

Jos asukas on poissa Kommuunista vähintää kaksi viikkoa, {{< role general >}} tai {{< role leader >}} ottaa vastuualueen siistimisen hoidettavakseen. **Vastuu ei kuitenkaan siirtyy.** Vastuuhenkilön vastuu ei koskaan lakkaa edes silloinkaan, kun on poissa. Vastuuhenkilö huolehtii siitä, että vastuualueen siistiminen on delegoitu jollekin asukkaalle silloin kun vastuuhenkilö on itse poissa Kommuunista. Vastuussa oleva henkilö myös pitää huolta, että delegoitu henkilö hoitaa työnsä. Ensisijaisesti {{< role general >}} delegoidaan poissoloajan siivoukset ja sitten vasta {{< role leader >}}.

Vastuuhenkilö huolehtii vastuualueellaan seuraavista asioista:

  - hygienia
  - esteettisyys
  - sääntöjen valvominen
  - korjaa tai delegoi korjaustyöt

Käytännössä vastuuhenkilö pitää huolta vastuualueensa viihtyvyydestä.

## Vastuualueen siivousrutiinit ja tehtävät
Asukkaat päättävät itse siivousrutiineista ja ajankohdista. Jos rutiinia ei ole, tässä hyväksi todettu tapa:

  - päivittäiset piensiivoukset ja valvonta, jos on tarvetta
  - perussiivous kerran kahdessa viikossa
  - isompi siivous kerran kolmen kuukauden aikana

Isompiin hommiin kannattaa ottaa avuksi {{< role general >}}, joka toimii yleisenä avustajana.

### Keittiö
Perusrutiineihin kuuluu 

  - puhdistaa kaikki tasot
  - puhdistaa kaappien ulkopinnat, jos näkyy roiskeita tai muuta likaa
  - pitää mikro ja leivänpaahdin puhtaana

Isommat tehtävät:

  - jääkaapin ja pakastimen sisäinen hygienia ja siisteys

### Yleiset tilat
Perusrutiineihin kuuluu

  - imurointi (muista myös rapussa oleva matto ja komerovaraston käytävä)
  - pintojen siistiminen (pölyt, tahrat jne.)

Isommat tehtävät:

  - sohvan ja kaappien alta siivoaminen
  - reunalistojen pölykerroksien pyyhkiminen
  - ovien päällystöjen siivoaminen
  - ovenkahvojen pyyhkiminen
  - tuhkien tyhjentäminen takasta (menee tavalliseen roskikseen, ei bioon)

Yleistentilojen vastaavan kannattaa pitää mielessä, että edellä lueteltu lista on hyvin suppea. Kommuuniin yleiset tilat ovat isoja, eikä kaikkea tehtäviä ole mielekästä luetella. Yleisen tilojen vastaavan tulee varautua ottamaan vastuuta myös yllättävistä asioista.

### Vessa ja suihkuhuone
Perusrutiineihin kuuluu

  - pönttöjen pesu
  - lattioiden pesu
  - tasojen ja lavuaarien pesu

Isommat tehtävät:

  - katon homeen poistaminen
  - suihkukaapin puhdistaminen

## Siivousrutiinien laiminlyönti
Jos vastuuhenkilö ei pysty siistimään aluettaan asianmukaisesti tai säännöllisesti, aloitetaan valvonta. Valvonta kestää niin kauan, kuin kommuunijohtaja näkee siihen tarvetta.

Valvonnan alla oleva asukas merkitsee kalenteriin milloin on viimeksi hoitanut rutiinitehtävänsä. Seuraava rutiinitehtävä tapahtuu aina kahden viikon päästä +1 tai -2 päivien sisällä. Kommuunijohtaja tai alueen vastuuhenkilö merkitsee kalenteriin milloin seuraavan kerran hoitaa rutiinit ja milloin on sen hoitanut. Jos edelleen **laiminlyödään siivousrutiineja, voidaan henkilö pakottaa korvaamaan hänen sijaisekseen palkattu siivoaja**. Jos henkilö **ei suostu palkkaamaan rutiinityönsä hoitajaa, voidaan viimekädessä henkilö erottaa Kommuunista**.

Valvonnan alla oleva asukas ei ole enää vastuussa alueestaan, mutta siivoaa sitä aikataulutetusti. Alueen vastuu siirtyy kommuunijohtajalle, mutta hänen tehtävänään on vain valvoa, että alue siivotaan. Pyrkimys on, että valvonta päättyy jossain vaiheessa ja siirrytään omatoimisuuteen, jolloin vastuu voidaan palauttaa.

## Siivousrutiineista irtisanoutuminen
Asukas voi palkata jonkun hoitamaan vastuualueensa perusrutiinit, mutta vastuuta ei pysty myymään. Asukkaan on löydettävä työntekijä itse ja myös valvottava, että siivoaja tekee työnsä Kommuunin vaatimalla tasolla. 

**Kommuunin asukasta ei saa palkata hoitamaan siivousrutiineja!** Kokemus on osoittanut, että asukkaan hoitaessa kahden alueen siistimistä, on siivouksen taso yleensä huono.

Alin palkka on 20 € per kuukausi. Tämän sopimuksen on kestettävä vähintään puolivuotta, eli satunnaisiin siivouksiin ei voi palkata ketään.

[Yleisistä tehtävistä]({{< ref "/saanto/arkitehtavat.md" >}}) ei voi ostaa itseään ulos.
