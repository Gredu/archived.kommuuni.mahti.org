---
title: "Vastuualueet"
date: 2018-08-15T22:38:05+03:00
categories: ["säännöt"] 
---
Kontulan Kommuuni toimii vastuuperiaatteella. Melkein jokaisella asukkaalla on oma vastuualueensa, Vastuualue toimii autonomisesti. Vastuussa oleva henkilö voi luoda omia sääntöjä alueellaan ja valvoo itse, että sääntöjä noudatetaan.

Vastuuhenkilö voi määrätä kommuunilaisia siivoamaan omat sotkunsa.

*Esimerkiksi pakastimen puhtaanapito ja ajoittaiset sulattamiset kuuluvat keittiövastaavalle, mutta tähän hän voi pyytää apuvoimia. Jos lamppu on hajonnut yleisissä tiloissa, yleisten tilojen vastaava hankkii ja vaihtaa lamput. Jos suihkuhuoneen kattoon alkaa ilmaantua mustia läikkiä, vessavastaava pitää huolta, että se siivotaan. Eli perussiivouksen lisäksi on joskus tehtävä jotain vähän poikkeavaakin.*

Vastuualueet:

  - vessa ja suihkuhuone - {{< role toilets >}}
  - yleiset tilat ja keittiön lattia - {{< role public >}}
  - keittiö, mutta ei lattia - {{< role kitchen >}} 
  - nakkikone, henkilöä saa käyttää auttamaan tehtävissä, saa myös kuukausittain tehtäviä - {{< role general >}}
  - meta - {{< role leader >}} *kommuunipankki, vuokrasopimukset, uusien asukkaiden haku, paperihommat, dokumentaatiot, johtaminen, jne.*

*Yleisen tilojen vastaava joutuu siivoamaan myös keittiön lattian, koska on helpompaa hoitaa kerralla kaikki lattiat. Lika myös leviää keittiön lattiasta muualle asuntoon, tai yleisistä tiloista keittiöön, jos lattioita ei imuroida ja pestä samaan aikaan.*

**Jokaisen asukkaan tulee käyttää vähintään puolitoistatuntia siivoamiseen, mutta enintään 3 tuntia.** *Tämä määrä kotitaloustyötä on oikeastaan keskimäärää huomattavasti pienempi, kuin mitä normaalissa perheyhteisössä yleensä käytetään aikaa.* Mikäli 3 tuntia ylittyy, olet tehnyt liikaa töitä. Tässä tapauksessa käy puhumassa {{< role leader >}}lle.

Vielä muistutuksena, että vastuualue ei tarkoita sitä, että vain siivoaa kyseistä aluetta. Vastuualue tarkoittaa myös johtamista, delegoimista ja sääntöjen valvontaa alueellasi. Uusia sääntöjä saa luoda helpottamaan alueesi puhtaanapitoa. Erityisesti jos huomaat tekeväsi yli kolme tuntia kuukaudessa siivoushommia, kannattaa katsoa pystytkö asettamaan uusia sääntöjä, jotka pitävät alueesi paremmin puhtaana ja työmääräsi kohtuullisena. Muista, että lisäapua ensisijaisesti haetaan {{< role general >}}lta. Hän on käytettävissä erilaisiin tehtäviin.

Vastuualueen lisäksi on vielä [yleiset tehtävät]({{< ref "/saanto/yleiset-tehtavat.md" >}}). Näistä tehtävistä ei lasketa tunteja kotitöihisi. Jos jokin yleisten tehtävien tehtävistä tehdään alueellasi, on vastuullasi vain osittain hoitaa niitä. Sinun tulee valvoa, että muutkin hoitavat yleiset tehtävät alueellasi.

Jos olet poissa kommuunista vähintää kaksi viikkoa, {{< role general >}} tai {{< role leader >}} ottaa vastuualueesi siistimisen hoidettavakseen. Huomaa, että tämä ei tarkoita, että vastuu siirtyy. Vastuualueen vastuuhenkilö ei koskaan muutu väliaikaisesti, eikä vastuuta voi siirtää silloinkaan, kun et ole paikalla. Tällöin on tärkeää, että olet huolehtinut siitä, että vastuualueesi ylläpito on delegoitu toiselle, ennen kuin poistut lomille Kommuunista.

## Vastuualueen siivousrutiinit ja tehtävät
Asukkaat päättävät itse siivousrutiineista ja ajankohdista. On kuitenkin hyvä, että on jonkinlainen rutiini. Jos sellaista ei ole, tässä hyväksi todettu rutiini:

  - perussiivous kerran kahdessa viikossa
  - isompi siivous kerran kolmen kuukauden aikana

### Ohjeita siivousrutiineille
Isompiin hommiin kannattaa ottaa avuksi {{< role general >}}, joka toimii yleisenä avustajana. Vastuuhenkilön on myös pidettävä huolta alueen viihtyvyydestä ja estetiikasta, ei ainoastaan hygienista ja sääntöjen valvomisesta.

Jokainen [yleinen tehtävä]({{< ref "/saanto/yleiset-tehtavat.md" >}}) kuuluu aina jonkun vastuualueeseen. Vastuuhenkilö pitää huolta, että oman alueen [yleiset tehtävät]({{< ref "/saanto/yleiset-tehtavat.md" >}}) tullaan tekemään. Jokaisen asukkaan tulisi tehdä [yleisiä tähtäviä]({{< ref "/saanto/yleiset-tehtavat.md" >}}) yhtä paljon.

Siisteyden, hygienian ja estetiikan lisäksi vastuuhenkilö korjaa myös alueella rikki menneet esineet tai asiat, tai delegoi korjaamisen jollekin osaavalle.

#### Keittiö
Perusrutiineihin kuuluu 

  - pestä kaikki tasot
  - pestä kaappien ulkopinnat, jos näkyy roiskeita tai muuta likaa
  - pitää mikro ja leivänpaahdin puhtaana

Isommat tehtävät:

  - jääkaapin ja pakastimen sisäinen hygienia ja siisteys

#### Yleiset tilat
Perusrutiineihin kuuluu

  - imurointi (muista myös rapussa oleva matto)
  - pintojen siistiminen (pölyt, tahrat jne)

Isommat tehtävät:

  - sohvan ja kaappien alta siivoaminen
  - reunalistojen pölykerroksien pyyhkiminen
  - ovien päällystöjen siivoaminen
  - ovenkahvojen pyyhkiminen
  - tuhkien tyhjentäminen takasta (menee tavalliseen roskikseen, ei bioon)

Yleistentilojen vastaavan kannattaa pitää mielessä, että edellä lueteltu lista on hyvin suppea. Kontulan Kommuuniin yleiset tilat ovat aika isoja, eikä kaikkea tehtäviä ole mielekästä luetella. Yleisen tilojen vastaavan tulee varautua ottamaan vastuuta myös yllättävistä asioista.

#### Vessa ja suihkuhuone
Perusrutiineihin kuuluu

  - pönttöjen pesu
  - lattioiden pesu
  - tasojen ja lavuaarien pesu

Isommat tehtävät:

  - katon homeen poistaminen
  - suihkukaapin puhdistaminen

### Siivousrutiinien laiminlyönti
Jos vastuuhenkilö ei pysty siistimään aluettaan asianmukaisesti tai säännöllisesti, aloitetaan valvonta. Valvonta kestää niin kauan, kuin kommuunijohtaja näkee siihen aihetta.

Valvonnan alla oleva asukas merkitsee kalenteriin milloin on viimeksi hoitanut rutiinitehtävänsä. Seuraava rutiinitehtävä tapahtuu aina kahden viikon päästä +1 tai -2 päivien sisällä. Kommuunijohtaja tai alueen vastuuhenkilö merkitsee itse kalenteriin milloin seuraavan kerran hoitaa rutiinit ja milloin on sen hoitanut. Jos edelleen laiminlyödään siivousrutiineja, voidaan henkilö pakottaa korvaamaan hänelle hankittu siivoaja. Jos henkilö ei suostu palkkaamaan rutiinityönsä hoitajaa, voidaan viimekädessä henkilö erottaa kommuunista.

### Siivousrutiineista irtisanoutuminen
Asukas voi palkata jonkun hoitamaan vastuualueensa perusrutiinit, mutta vastuuta ei pysty kauppaamaan. Asukkaan on löydettävä työntekijä itse ja myös valvottava, että siivoaja tekee työnsä kommuunin vaatimalla tasolla. 

**Kommuunin asukasta ei saa palkata hoitamaan siivousrutiineja!** Kokemus on osoittanut, että asukkaan hoitaessa kahden alueen siistimistä, on siivouksen taso yleensä huono.

Alin palkka on 20 € per kuukausi. Tämän sopimuksen on kestettävä vähintään puolivuotta, eli satunnaisiin siivouksiin ei voi palkata ketään.

[Yleisistä tehtävistä]({{< ref "/saanto/yleiset-tehtavat.md" >}}) ei voi ostaa itseään ulos.
