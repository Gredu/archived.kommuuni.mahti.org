---
title: "Arkitehtävät"
date: 2018-08-16T16:18:00+03:00
categories: ["säännöt"]
---
Yleiset tehtävät Kontulan Kommuunissa:

  - yleisten tilojen pyykkien pesu ja vaihtaminen
  - keittiön pöytäliina
  - kaikki kierrätettävät ja roskat (myöskin roska-astiat vessoissa ja suihkuhuoneessa), mutta ei bio
  - kuivauskaapin tyhjentäminen
  - ruokailuvälineiden kuivaamiseen tarkoitetun korin tyhjentäminen
  - käsisaippuan ja tiskiaineen täyttäminen
  - kaikkien [käytössä olevien kulutustuotteiden]({{< ref "/saanto/kaikille-yhteiset.md" >}}) ostaminen
  - vessapaperien hyllyttäminen

## Yleisten tilojen pyykit
Yleisten tilojen likaiset pyykit säilytetään suihkuhuoneen pyykkikorissa. Kaikki tässä pyykkikorissa olevat lakanat on pestävä 60 asteessa. Yleisperiaate sääntö on pestä pyykit siten, että kone tulee mahdollisimman täyteen. Yleisten tilojen pyykit ovat hyvä täyte, jos omat pyykit eivät täytä konetta. Samalla tulee säästäneeksi sähköä ja vettä. Lisää [ekologisuudesta]({{< ref "/ohje/ekologisuus-ja-kierratys.md" >}})

Katso [ohjeet pesukoneen käyttöön]({{< ref "/ohje/pyykkien-pesu.md" >}}).

## Keittiön pöytäliina
Keittiön pöytäliina vaihdetaan, kun on tarvetta. Puhtaita pöytäliinoja löytyy komerovarastosta. **Keittiön pöytää ei saa käyttää ruokailuun ilman pöytäliinaa.**

## Roskat ja kierrätettävät
Roskat ja kierrätettävät viedään eteiseen. Seuraava joka lähtee ovesta ulos, vie eteisestä roskat roskikseen ja kierrätettävät niille tarkoitetuille kierrätyspisteille.

### Bio
Biovuorolista on pakastimen ovessa. Biovuoron osoittaa sininen nappula. Bion vietyäsi siirrä sininen nappula oikealle pois oman nimesi kohdalta. Jos seuraavalla henkilöllä on punainen nappula, poista se ja hyppää hänen yli seuraavaan.

Punainen nappula on merkki siitä, että bion on vienyt ei-vuorossa ollut asukas. Jos viet bion kun ei ole vuorosi, laita punainen nappula nimesi kohdalle, jolloin seuraavalla vuorollasi sinun ei tarvitse viedä bioo. Punaisia nappuloita saa haalia niin paljon kuin haluaa.

Jos bioastia on likaantunut, pese se.

Jos sinistä nappulaa siirtäessä tulee vastaan keltainen nappula, hyppää sen yli siirtämättä pois keltaista nappulaa. Keltainen nappula on merkki siitä, että henkilö on vapautettu biovuorosta. Vain {{< role leader >}} saa laittaa keltaisen nappulan tai ottaa sen pois. Keltaisen nappulan tarkoitus on huomata ne henkilöt, jotka ovat poissa kommuunissa, eivätkä siksi fyysisesti pysty viemään bioastiaa.

Biopussin koko on {{< bioSize >}} litraa.

## Tiskien kuivaus
Tiskit kuivatetaan ensisijaisesti kuivaukseen tarkoitetussa kuivauskaapissa. Jos ei ole tilaa, poista kaikki kuivauskaapin kuivat astiat omiin säilytyshyllyihin. Jos tämänkään jälkeen ei ole tilaa kuivattaa, voi kuivattaa joko tiskipöydällä tai keittiönpöydällä. Kaikki kattilat ja astiat mahtuvat kuivaushyllyyn lukuunottamatta valurautapannua.

Hyvä idea on ottaa puhtaat astiat suoraan kuivauskaapista, jolloin kaappia tarvitsee tyhjentää harvemmin. Sama periaate koskee myös ruokailuvälineiden kuivaustelinettä.

## Maalaisjärki
Maalaisjärkeä saa käyttää! Jos epäilet, että joku muu kuitenkin huolehtii asioista puolestasi, voit olla varma, että kaikki muutkin ajattelevat samoin. Asumisessa tulee paljon pieniä tehtäviä, joita ei ole järkevää kirjoittaa ylös, koska muuten tärkeimmät asiat hukkuvat ei tärkeiden asioiden alle.

Esimerkiksi:

  - jos isossa vessassa on vessapaperia jäljellä enää pari rullaa, hae lisää *ei pelata rulettia vessapapereilla*
  - ei jätetä valoja turhaan auki *ekologisuus periaate*
  - roskat roskikseen *jos esim. partavaahtopullo shampoo on loppu, sitä ei enää säilytetä suihkutiloissa*
