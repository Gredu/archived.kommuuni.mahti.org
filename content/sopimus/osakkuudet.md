---
title: "Osakkuudet"
date: 2018-08-23T16:55:53+03:00
categories: ["sopimukset"]
---
**Osakkuuksista luovutaan! Asukkaille maksetaan kesäkuun 2021 alussa 57,81 € takaisin ja tämä sivu poistetaan. Jatkossa vuokranantaja ostaa kaikki.**

Kun arkielämälle tärkeä laite hajoaa, vuokranantaja ei osta uutta tilalle. Asukkaat hankkivat uudet laitteet itse siten, että maksu jaetaan tasan. Tällöin jokainen asukas omistaa laitteesta 20%. Asukkaan muuttaessa pois, on uuden tulokkaan ostettava osuudet pois muuttavalta. Arkielämälle tärkeiksi laitteiksi lasketaan seuraavat laitteet:

  - imuri
  - jääkaappi
  - liesi / uuni
  - liesituuletin
  - modeemi
  - pakastin

Pesukoneen ostaminen tapahtuu äänestyksellä. Jos yksimielisesti äänestetään uuden pesukoneen hankkimisen puolesta, hankinnasta tulee aiemmin lueteltujen laitteiden tapamaan asukkaiden oma sopimus. Sama koskee tiskikonetta, jota ei tällä hetkellä ole kommuunissa.

Pesukone ja tiskikone eivät ole elämälle välttämättömiä laitteita. Kellarissa voi pestä vaatteet ilmaiseksi.

## Omistusosuuden lasku

Joka kuukausi omistusosuudesta poistuu 2%. Tämä lasketaan suoraan poistamalla osakkuudesta 2%, ei siis inkrementaalisesti. Käytännössä tämä tarkoittaa sitä, että 50 kuukauden päästä laite on täysin Kontulan Kommuunin omaisuutta.

*2% pudotus on otettu helpottamaan uusien asukkaiden muuttoa Kommuuniin. Laitteet vanhenevat eivätkä ne muutenkaan pidä arvoaan samana kuin uutena.*

Mikäli Kommuuni lopetetaan, vuokranantaja ostaa kaikkien jäljellä olevat osuudet.

## Pakastin
Pakastin ostettiin kesäkuussa 2019 hintaan 555.89 €. Heinäkuussa lähtee osakkuuden pudotus.
