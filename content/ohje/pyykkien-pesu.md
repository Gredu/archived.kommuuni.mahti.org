---
title: "Pyykkien pesu"
date: 2018-08-16T16:03:02+03:00
categories: ["ohjeet"]
---
Pesukoneen manuaali löytyy olohuoneen lipastosta.

**Pidä pesupulveripakkaus aina suljettuna,** ettei pulveri paakkuunnu kosteudesta.

## Pesuohjelmat
Tärkeimmät pesuohjelmat pesukoneessa ovat tekstiilipesu 40 asteessa ja ekopesu 60 asteessa. 60 asteessa pestään yleensä lakanat ja 40 asteessa arkivaatteet. Vihreä suihkumatto pestään 40 asteessa.

{{% gallery %}}![Pesukoneen ohjelmat](/img/washing-machine.jpg){{% /gallery %}}

Kellarissa sijaitsevassa pesuhuoneessa on kaksi pesukonetta. Näitä voi myös käyttää ilmaiseksi (mutta näistä ei erikseen kirjoiteta ohjeita).

## Pesupulveri
**Yksi lusikallinen pesupulveria riittää.** Annostelulusikka löytyy pesupulveripakkauksen sisältä. Erittäin likaisille tai yhteistilojen pyykeille puolitoista lusikallista pyykinpesupulveria. Pulveri laitetaan pesukoneessa kohtaan, jossa lukee II.

*Koneeseen voi laittaa myös esi- ja jälkipesulle tarkoitettua ainetta. Näille on omat lokeronsa, mutta kyseiset aineet eivät ole pakollisia pyykkien puhtautta ajatellen. Jos näitä aineita kuitenkin laittaa, voi olla, että koneelle pitää erikseen kertoa, että käyttää esi- tai jälkipesua.*

## Kuivaaminen
Kuivaushuoneet sijaitsevat kellarissa. Kuivaushuoneet 27 ja 32 vaativat varauksen ennen käyttöä. Varauslista löytyy pesutuvasta, joka on kuivaushuoneiden 27 ja 32 välissä. Pesutuvassa on myös kuivausrumpu, jota voi käyttää ilmaiseksi ja ilman ajanvarausta.

Kolmas kuivaushuone sijaitsee kellarikäytävän päässä. Tähän huoneeseen ei tarvitse tehdä varauksia.

Yleensä kuivaushuoneet 27 ja 32 ovat lähes aina vapaina, joten ei yleensä ole tarvetta varata etukäteen, kunhan varaa silloin kun kuivashuoneessa käy.

## Pesukoneen käyttö ekologisesti
**Pese pyykit pesukoneessa täydellä lastilla.** Käytä täytteenä yhteisten tilojen pyykkejä. Nämä pyykit löytyvät suihkuhuoneen pyykkikorista. Yleisten tilojen pyykkien peseminen on Kontulan Kommuunissa [perustehtävä]({{< ref "/saanto/yleiset-saannot.md">}}).

[Ekologisuudesta]({{< ref "/ohje/ekologisuus-ja-kierratys.md">}}) voi lukea lisää omasta osiostaan.
