---
title: "Kontulan Kommuuni"
date: 2018-08-16T22:23:21+03:00
---
Kontulan Kommuuni on viiden asukkaan koti Kontulan keskiössä. Osalle asukkaille kommuuni on väliaikainen asumismuoto ja toisille vähän pysyvämpi. Vaihtuvuutta ja muutoksia tapahtuu jatkuvasti, myös kommuunin hengessä. Kommuuni on ollut olemassa jo vuodesta 2014 ja näillä näkymin toiminta jatkuu.

Kommuunin sisällä on ajan myötä kehittynyt omat tavat ja säännöt, jotka on koottu yhteen nettisivuiksi. Näiden sivujen tarkoitus on pitää yllä yhteisiä pelisääntöjä, ohjeita ja sopimuksia.

## Tavoite
Kontulan Kommuunilla on kaksi tavoitetta

  - yksilön hyvinvointi
  - ryhmän hyvinvointi

Usein soluasunnoissa on yksilön hyvinvointi tärkeämpi kuin ryhmän. Kontulan Kommuunissa kuitenkin ryhmän ja yksilön hyvinvointi ovat molemmat saman arvoisia. Kahden tavoitteen yhteen törmäystä ei voi välttää, ja useimmat säännöt liittyvätkin konfliktien ratkaisemiseen tai vähintäänkin oireiden lieventämiseen. On myöskin otettava huomioon, että yksilön hyvinvointi voi tarkoittaa toiselle eri asiaa, ja että ryhmän hyvinvointi vaihtelee sen mukaan, minkälaisia ihmisiä kommuunissa asuu.

Saavuttaakseen tavoitteensa, Kontulan Kommuuni on luonut hallintomuodon, joka perustuu vastuuseen. Jokaisella kommuunilaisella on omat vastuualueensa, jonka sisällä kukin saa itse luoda omat sääntönsä, joita muiden on noudatettava. Käytännössä hallitusmuoto muistuttaa feodaalista läänitysperiaatetta.

## Ekologisuus
Jokainen kommuunilainen on velvollinen kierrättämään ja käyttämään vettä ja sähköä kohtuudella. Lisää voi lukea [ekologisuus ja kierrätys]({{< ref "/ohje/ekologisuus-ja-kierratys.md" >}}) osiossa.

## Arki- ja perusjärki
*Viistosti* kirjoitetut ovat selityksiä. Kommuunissa sääntöjä saa rikkoa, jos ei riko sen olemassaolon syytä ja ymmärtää miksi sääntö on asetettu. 

Selitykset kannattaa lukea, vaikkakin se ei ole välttämätöntä. Erityisesti jos haluaa päästä vähällä ja lupaa noudattaa sääntöjä kirjaimellisesti, voi ihan hyvin pärjätä lukematta selityksiä. Selitykset antavat kuitenkin syvempää ymmärtämistä säännön olemassaolosta, mikä voi auttaa säännön rikkomista oikealla tavalla.

Joidenkin sääntöjen kohdalla on mahdotonta antaa koko selitystä miksi sääntö on olemassa. Tällöin selityksenä saattaa olla vain esimerkki.

## Suositeltu lukemisjärjestys
Aloita lukemalla kaikki **Säännöt**. Lue **Ohjeet** ainoastaan, jos tarvitset apua johonkin, tai sinut on vartavasten ohjattu niitä lukemaan.

FOOO
