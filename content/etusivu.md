---
title: "Kontulan Kommuuni"
date: 2018-08-16T22:23:21+03:00
---
Kontulan Kommuuni on viiden asukkaan koti Kontulan keskiössä. Kommuuni on ollut olemassa vuodesta 2014. Jokainen asukas on tuonut mukanaan omia tapojaan ja kulttuuria, joka on osin muokannut Kommuunin sääntöjä, tapoja ja henkeä. Nämä tavat ja säännöt on koottu yhteen nettisivuiksi, jonka tarkoitus on pitää yllä yhteisiä pelisääntöjä, ohjeita ja sopimuksia.

Kommuunin järjestys perustuu [vastuuseen]({{< ref "/saanto/vastuualueet.md" >}}). Kommuunissa on kolme vastuualuetta:

  - vessa ja suihkuhuone
  - keittiö
  - yleiset tilat

Vastuussa oleva henkilö voi luoda omia sääntöjä omalla alueellaan.

Kommuunin periaatteet:

  - ei tehdä toisille turhaa työtä
  - kaikille taattava yörauha ja rauhoittumisaika ennen nukkumista
  - pyritään elämään ekologisesti

Periaatteet konkretisoituvat säännöillä. Oletamme kuitenkin, että jotkut asiat ovat itsestäänselviä, jonka takia kaikkea ei kirjoiteta.

Periaatteiden ja vastuualueiden ohella on vielä pieniä [arkitehtäviä]({{< ref "/saanto/arkitehtavat.md" >}}). Näille ei ole olemassa omia vastuuhenkilöitä, mutta on toivottavaa, että jokainen asukas omalta osaltaan hoitaa pienet arkirutiinit itsenäisesti ilman, että niistä on tehtävä vuorolistoja tai sääntöjä.
