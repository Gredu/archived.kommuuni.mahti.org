---
title: "Kontulan Kommuuni"
date: 2018-08-16T22:23:21+03:00
---
Kontulan Kommuuni on viiden asukkaan koti Kontulan keskiössä. Kommuuni on ollut olemassa jo vuodesta 2014, minkä aikana on näkynyt monenlaisia hiippareita. Vaihtelevuus on ollut suurta. Jokainen asukas on tuonut mukanaan omia tapojaan ja kulttuuria, joka on osin muokannut Kommuunin sääntöjä, tapoja ja henkeä. Nämä tavat ja säännöstöt on koottu yhteen nettisivuiksi, jonka tarkoitus on pitää yllä yhteisiä pelisääntöjä, ohjeita ja sopimuksia.

## Tavoite
Kontulan Kommuunilla on kaksi tavoitetta

  - yksilön hyvinvointi
  - ryhmän hyvinvointi

Usein soluasunnoissa yksilön hyvinvointi on tärkeämpi kuin ryhmän. Kommuunissa kuitenkin ryhmän ja yksilön hyvinvointi ovat molemmat saman arvoisia. Kahden tavoitteen yhteen törmäystä ei voi välttää, ja useimmat säännöt liittyvätkin konfliktien ratkaisemiseen tai vähintäänkin kitkojen lieventämiseen. On myöskin otettava huomioon, että yksilön hyvinvointi voi tarkoittaa toiselle eri asiaa, ja että ryhmän hyvinvointi vaihtelee sen mukaan, minkälaisia ihmisiä kommuunissa asuu.

Saavuttaakseen tavoitteensa, Kommuuni on luonut hallintomuodon, joka perustuu vastuuseen. Jokaisella kommuunilaisella on omat vastuualueensa, jonka sisällä alueen valvoja saa luoda omat säännöt. 

## Ekologisuus
Jokainen asukas on velvollinen kierrättämään ja käyttämään vettä ja sähköä kohtuudella. Lisää voi lukea [ekologisuus ja kierrätys]({{< ref "/ohje/ekologisuus-ja-kierratys.md" >}}) osiossa.

## Arki- ja perusjärki
Kommuunissa sääntöjä saa rikkoa, jos ei riko sen olemassaolon syytä ja ymmärtää miksi sääntö on asetettu. Kaikkea nippelitietoa ei kirjoiteta ylös.

## Suositeltu lukemisjärjestys
Aloita lukemalla kaikki **Säännöt**. Lue **Ohjeet** ainoastaan, jos tarvitset apua johonkin, tai sinut on vartavasten ohjattu niitä lukemaan.

foo
